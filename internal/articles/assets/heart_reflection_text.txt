论心

发表时间： 1994年01月 作 者： 心宇

心乃万象之主宰。佛家注于明心，道家注于修心，儒家注于存心，皆不离心为道。其心有二性，一曰人心，二曰道心，也即有“惟危”、“惟微”之别。世人不得心传者，只知“道”在心中，不知“心在何处”，故多执脏腑气质之心。守心而执象，理欲交驰，圣凡不分，理气难辨，无怪“劳心而无所成”。

道心，也谓心法。道心唯静止无为，乃为天性，也谓无极混沌，如如不动，阴阳未判。然人心者，皆感物而动，见境情生。其性为欲性，其心即尘心是也。是故，欲养道心，莫善于寡欲，渐之心性合一，神形专原，则道心居也。

道心之性，人人皆有，而拘于气禀，蔽于物欲之中。转为欲心为重，以此即失却道心，而忘于心法。因而圣人传心，即传其未生之心境，无为之心法，此法无相无形，至简至易，平常心是也。

华藏无相法门，专授潜固有之心，本然之性。本性者，无为佛性也。佛者，具统体大道之智慧。性者，人人皆有而具之佛心。尽其心者，即知其性，知其性者，则知宇宙十方世界之察。

存其心，养其性，可以知天地。天人万物本同一体，天统四时，心统四端，天地具性，人性悉知，何患人不能尽其性而成圣也。

华藏法门，由尽性致知入手，致知即明理是也。致知之功，由格物入门，格物又有事物及物欲之分。事物者，即流溯源学，经律三藏；物欲之物者，即末本之学，物质之辨，三维世之现实是也。

若格事物而忘末本，则落于执象，格物欲而不明心性之真、经藏之理，则落于顽空。

华藏徒众，若执有形心者，则血肉一团。此心随生而有，随死而无，一气不来，即成秽臭。此心并非不因生有，不因死灭，虚灵不昧之佛心也。若以知觉运动者为心，此心乃为危殆不安之心是也。而非澈妙难见之心，此即气质之心与本性之心而别也。

宇宙未判阴阳之时，气具于理，宇宙判分阴阳之后，理寓于气，理为气之主，气者理之充。物象非理象不生，理象非物象不显。理、气、象会于天、地、人，三相合一，心性合一者即为圣人。执相顽空，末本不分即为凡夫是也。愚人执于象，贤人通气，圣人明理。而三才皆汇，心性合一。

易学术数皆言先天后天，而未明详论，未明至理。故多谛于后天格物论者。

何为先天，生天者是。何为后天，天生者是。生天为理，至静而无为。天生为象，经纬者是。而经纬一气流行，默运四时，为宗动之后天也。

道心为理，生天者是，上应至静不动天，即是生天生地，恒而不变之天也。造此天者谓之圣域，三教归一者乃为理之同归也。

人心为气，上应宗动天而为后天者，此变乃有常之天，造此者谓之贤关，五官百骸，周天奇脉，有象可见之心。上应经纬，贤人之乐，伏人之心也。

若以血肉之心为心者，此心纵情逐欲，万事忧之，生死限之，无非苦也，何乐之有。

现今传心者，大都言心在于善，即是道心，心在于恶，即是人心。若如此论，则恶者事恶，其祸随之，恶有尽而祸也有终。善者事善，则福随之，而善尽福也有了。善恶祸福，唯念不同，然善恶随念之现，皆为凡夫人心也，而非心法之佛心。

如不得心法，则不能明善复初，了却因果轮回之法而穷尽理性，至命合虚。望同修者斟鉴，勿枉光阴也。

神形合一，道觉归虚，具妙空境。此心还于万物统体之理。理无在无不在，而圣神合天之心，亦无在无不在。故能无思无为，寂然不动，有感而遂通天地。

人心之始，由降裹而生命，以禀受而有性，以应酬万事而有心，以感于万事而生七情而谓之情。命、性、心、情合之谓之一理也，则神形合一而生道心。理以覆昌万物谓之天，主宰万物谓之帝，以万物始终由共谓之道。

道者，无声无色，视之不见，听之不闻，体物不遗，两在不测，至隐至费，至微至显，无生万有，虚合至实，无始无终，无在而无所不在，无物不理而各得其理，至真无妄，寂然不动，感而遂通，不行而至，不疾而速，无为而成，至理、至诚、至善也。

天有天理，地有地理，人有理性，物有物理，事有事理。得理则治，失理则乱。知理之节文，可以制礼，知气之清浊，可以作乐，知理之尊卑、气之沉浮、象之进退，教民则谓之政，禁民则谓之刑。以赏为辅，以罚为弼，有终有始，本末不紊，先后有序。明于此，则三教合一理，万国一统也。

理者吾人之宗祖，气者吾人之父母，象者吾人之嫡系。先天下而开其物，后天下而成其务，万法之宗也。若明于此，则三教一家，万法一源，如手如足，万物共融而各处其位，各司其职，天地人合一而无彼我之纷争。贤关圣域，可以同登，大同之世，即在今日。祈恳世人同感、同参、同为，则生灵万万之幸也。

千古以上，此心此理同之。千古以下，此心此理也同之。四海内外，宇宙渺渺，凡天之所覆，地之所载，血气之类，万物之源，此心此理无不同也。

儒曰存心，道曰修心，释曰明心。教虽不同，而心则一理。佛曰归一，道曰守一，儒曰一贯，道虽不同，而理则一心。故天地无二理，三教无二心。其文字不同只别于语音，其制度不同只别于乡俗。因人因事因地，变则通之，神而明之，因势而利导，此为圣人通权之变也。如不能权变，各守其道而斥他法，各据枝叶而乱迷根本，分门别户，冰炭相投而争端，虽人谋之不遂藏，亦是世运逆退，气消数尽在即。望吾等学人，各宜仰体。

若明心理而合五教为一教，连天下为一家，化纷争为揖让，上慰天心，下顺人意，此乃一大快事也。

化法之心法，而五教各有经典，各国俱有遗文，皆上世圣贤化民成俗，代天宣化之言。虽文有万异，而理无二致。学者应先明天人一理，真知真见，躬行实证。则自然心若悬鉴，见其文则会其志，无论释、道、儒、回、耶，皆可以登庭明心，澈其底蕴，而得心法命脉。

圣人量包天地，心含万物。凡厥庶民，视如同胞。教而化之，指其心，点其性，使之同归一道，同合一天，四方上下，古往今来，一道同风而不难致达也。此道行之一己则身正，行之一家则家齐，行之一国则国治，行于天下则天下平矣。

承教北海老人三会末后心法而得 曹洞居士心宇书于同学共参修

